Redovisningssida
=============

Kmom01: PHP-baserade och MVC-inspirerade ramverk
------------

**Vilken utvecklingsmiljö använder du?**

Använder mig av:
Operativsystem: Windows 7 
Lokal utveckling: XAMPP
Överförning till server: Filezilla
Text-editor: Notepad++

**Är du bekant med ramverk sedan tidigare?**

Har ingen som helst bekantskap med ramverk då det här kurspaketet är första gången jag egentligen har programmerat. Därav är det väldigt mycket nytt och ny struktur att lära sig, efter hur Anax såg ut i oophp-kursen. Känner självklart igen en del därifrån, men det är så mycket mer som har gjorts abstrakt och väldigt mycket som delats upp så att saker endast ligger på en plats. Väldigt användningbart att jobba med ett ramverk där det verkar som att allt är så abstrakt det kan vara utan att göra saker onödigt komplicerade. Flexibiliteten verkar otroligt bra. Nu gäller det bara att bli van vid och lära sig att använda det.

**Är du sedan tidigare bekant med de lite mer avancerade begrepp som introduceras?**

Är som sagt inte van vid några begrepp som vi inte har stött på under kurspaketet. Därav är det väldigt mycket nytt, vilket gjorde att jag fick läsa på väldigt grundligt. Det lär ta ett tag innan jag blir bekväm i hur ramverket fungerar, men att börja använda det gick bra.

**Din uppfattning om Anax, och speciellt Anax-MVC?**

Anax, speciellt Anax-MVC känns väldigt användningbart och bra. Det känns som att det är som det ska vara när man skapa webbapplikationer. Flexibelt, utan att offra något förutom komplexitet. När komplexiteten väl inte hindrar mig, känns det som om det kommer bli ett väldigt bra verktyg.  Det som tog längst tid för mig i det här kursmomentet var just att förstå de avancerade begreppen och förstår strukturen och logiken i Anax-MVC. Strukturen känns det som om jag kommer att lära mig ju mer jag använder den, men redan nu känner jag en viss förvirring över hur allt sammarbetar. Hoppas att det klarnar ju mer jag jobbar och gör mig bekant med Anax-MVC.

KMOM02: Kontroller och modeller
---------------------------------------

**Hur känns det att jobba med composer?**

Det kändes väldigt klart och tydligt med hur man använder det och varför det är väldigt bra att använda. Då utvecklandet av en webbapplikation känns som något i grunden väldigt ostabilt, där ett litet fel kan skapa väldigt stora problem, är det ju bra att minimera risken för onödiga fel. Composer känns just som ett medel för detta. Man kan deklarera vad ett projekt är beroende av och sedan laddar composer hem vad som då behövs, vare sig det är en viss version eller ett bibliotek som ens bibliotek är beroende av.

**Vad tror du om de paket som finns i Packagist, är det något du kan tänka dig att använda och hittade du något spännande att inkludera i ditt ramverk?**

Verkar finns många användningsbara paket i Packagist, som jag ska ta en grundligare tid på när jag får tid, som t.ex. swiftmailer och inflector. Har på grund av tidspress inte försökt sätta mig in i vilken kontext de är användningsbara, men med en kort överblick verkar flera paket lovande.

**Hur var begreppen att förstå med klasser som kontroller som tjänster som dispatchas, fick du ihop allt?**

Allt är väldigt förrvirrande, då det är så många saker som har delats upp och gjorts abstrakta i jämförelse med Anax som vi jobbade med i OOPHP. Dessa kvalitéer är väldigt bra för en flexibel struktur och för att minimera fel, men av samma anledning är det svårare att sätta in sig i då man inte på samma sätt ser vad som sker. Som med __get och __set funktionerna ser man inte att en något odefinerat skickas dit, utan man måste komma ihåg det. Eftersom allt detta fortfarande är väldigt nytt för mig sitter sånna saker inte direkt i ryggmärgen, så det blir ofta mycket detektivarbete där det inte behövs. Vilket i detta fall nästan känns som meningen med hela kursmomentet vilket är bra, då instruktionerna ger en guide genom ramverket som man sedan får utforska själv. Hade begreppen varit med bekanta och mer repeterade i mitt huvud hade det kunnat varit ett ännu mer lärorikt kursmoment. På grund av kraven på kursmomentet satt jag till stor del och försökte komma på hur jag skulle göra specifika saker istället för att får tydligare förståelse hur delarna interagerar med varandra. Inte för att jag inte har fått bättre förståelse, men den är fortfarande väldigt abstrakt, dvs det är väldigt oklar kunskap där jag ofta tror att jag förstår, men har massor med luckor. Jag hoppas bara att dessa luckor kommer täppas igen under kursen så att kursmomenten inte känns som lika gigantiska berg som de gör just nu.

**Hittade du svagheter i koden som följde med phpmvc/comment? Kunde du förbättra något?**

Funktioner för att radera enskild kommentar och redigera borde enligt mig vara standard funktioner. Det kanske inte behövs i alla tillfällen, så det kan ju vara ett argument för att inte inkludera dem.

KMOM03: Bygg ett eget tema
----------------------------------

**Vad tycker du om CSS-ramverk i allmänhet och vilka tidigare erfarenheter har du av dem?**

CSS-ramverk verkar väldigt hjälpsamma när det gäller produktivitet och för att få klarare och exaktare design på webbapplikationer. Att hela tiden ha exakta saker att gå efter istället för att måsta komma ihåg siffror och försöka anpassa så att saker ser rätt ut, känns väldigt bra. Lär man sig att använda det blir det både enklare att göra ändringar i designen, men även att vara fler som jobbar på samma design. Något som annars kan skapa problem, blir väldigt enkelt om man har en tydlig struktur att gå efter. Har ingen tidigare erfarenhet av CSS-ramverk mer än att jag visste vad det är, men inte hur man använder det.

**Vad tycker du om LESS, lessphp och Semantic.gs?**

Att kunna använda variabler och mixins har jag saknat i CSS. Jag undrat varför det finns så mycket optimering och smarta lösningar på allt jag har stött på inom webbutveckling, men inte för CSS fastän CSS kan ta upp mycket värdefull tid på grund av detta. När jag fick lära mig om LESS bara klickade det till i huvudet. Känns som en viktig pusselbit i att skapa webbapplikationer så smidigt som möjligt. Att kunna återanvända kod verkar vara en av programmeringens viktigaste motton, och inte utan anledning. Mycket jobb med att skapa något bra, för att sedan lätt kunna återanvända det så smidigt och bra som möjligt. Precis vad CSS har saknat.

**Vad tycker du om gridbaserad layout, vertikalt och horisontellt?**

Att designa efter en grid är inget som är nytt för mig generellt sett, men det är nytt för mig inom webbdesign. Eftersom jag inte har jobbat med CSS-ramverk tidigare har jag heller inte jobbat med ett grid. Det känns väldigt bra att göra det och all design blir tydligare och mer exakt. Speciellt när man ska ha fler områden än bara en main och aside. När områden som flash och andra kommer in i bilden blir det väldigt mycket enklare när man har ett gridsystem att jobba efter.

**Har du några kommentarer om Font Awesome, Bootstrap, Normalize?**

Font Awesome är verkligen, som namnet ger en hint om, awesome. Vektorbaserade ikoner nära till hands är varje designers dröm, speciellt inom webbdesign. Bootstrap är något jag ska ta en rejäl titt genom när jag har tid. Det jag hann kolla så verkade det finns en väldig massa bra moduler (eller ja, som agerar som moduler) som kan göra ens CSS-ramverk ännu mer effektivt.

**Beskriv ditt tema, hur tänkte du när du gjorde det, gjorde du några utsvävningar?**

Efter att ha gjort guiden tyckte jag att typografin och griden gjorde att det såg så bra och städat ut att jag bara skulle lägga till några få saker för att behålla samma känsla. Valde att lägga till en bild på tema-sidan, där en text roterar upp när man håller musen över den. Utöver det gjorde jag inga utsvävningar både på grund av att jag inte saknade något och av tidspress.

**Antog du utmaningen som extra uppgift?**

På grund av tidspress gjorde jag inte det.

KMOM04: Databasdrivna modeller
---------------------------------------

**Vad tycker du om formulärhantering som visas i kursmomentet?**

Efter att ha noggrant gått genom guiderna tänkte jag att jag hade glasklar koll på hur jag ska använda formulärhanteringen, och att det kändes väldigt bra. När jag skulle implementera det med kommentarerna och användare blev det inte lika klart. Visste inte riktigt vart jag skulle skapa formulären och på vilket sätt jag skulle hämta data till dem. Det blev till slut att jag gjorde individuella klasser för formulären. Det kändes som den bästa lösningen, då jag vet exakt vart jag ska ändra för att ändra formuläret. Formulären är ju specialfall, där CForm ska användas av alla. Då att skapa egna klasser för dem känns logiskt. 

**Vad tycker du om databashanteringen som visas, föredrar du kanske traditionell SQL?**

Har nu vant mig vid traditionell SQL, vilket gör att jag har enklare att förstå den och ser tydligare fel eller hur man ska göra saker genom traditionell SQL. Databashanteringen i detta kursmoment känns som ett steg i rätt riktning. Precis som de flesta nya tekniker som tillkommer med varje kursmoment är det svårt att lära sig. Väldigt mycket att lära sig och extra saker att hålla koll på. Men när man väl lärt sig det, kan det vara väldigt bekvämt och väldigt bra.

**Gjorde du några vägval, eller extra saker, när du utvecklade basklassen för modeller?**

Valde att låta mina User och Comment modeller vara tomma och istället användas genom att ärva från basklassen. Valde även att lägga till en deleteAll. Att kunna radera allt, precis som att kunna göra en reset, verkar bara logiskt i det här exemplet. Vid ett riktigt exempel hade det behövts något sätt att skydda användare från att radera admins osv. Kände inte att jag hade tid nog till att implementera en begränsning på funktionen, så jag lät den vara.

**Beskriv vilka vägval du gjorde och hur du valde att implementera kommentarer i databasen.**

Att implementera kommentarer i databasen var det som gav mig mest problem. Där jag behövde mest guidning, fanns ingen guide. Förstår att man vid det här laget ska kunna jobba mer på egen hand. Det som känns tråkigt är att jag känner mig helt borta när det gäller att komma på hur jag ska göra saker. Att förstå lösningar och att förstå guider går väldigt bra, men att komma på hur man gör själv, när det inte är väldigt liknande fall som i någon av guiderna, går inte särskilt bra. För att ändra kontrollern till kommentarerna till att jobba mot databasen och CForm tittade jag noggrant på kontrollern för User och för Form. Där det inte fanns någon liknande funktion i någon av dem blev det väldigt svårt att komma på hur jag skulle göra. Hade speciellt svårt att komma på hur jag skulle spara kommentarer för det olika sidorna. Kom aldrig själv på hur jag skulle göra detta, utan läste flera av andra elevers redovisningar för att få någon slags idé för hur jag skulle göra det. Vilket resulterade i att jag skickade med en page parameter med nuvarande sida när man lämnar en kommentar. Det som dock tog mest tid är hur otroligt förvirrande det är att försöka lära sig hur Anax-MVC och samtidigt som man ska använda nya saker, som t.ex. CForm. Har fortfarande inte klart för mig hur autoloadersen i Anax fungerar eller hur check funktionen i CForm fungerar. Samtidigt som Anax-MVCs struktur blir klarare för varje kursmoment, läggs det till nya saker att förstå hur dom interagerar med ramverket. Det går alltså framåt, men väldigt knaggligt.

**Gjorde du extrauppgiften? Beskriv i så fall hur du tänkte och vilket resultat du fick.**

På grund av tidsbrist hade jag inte tid att försöka mig på extrauppgiften.

KMOM05: Bygg ut ramverket
---------------------------------

**Var hittade du inspiration till ditt val av modul och var hittade du kodbasen som du använde?**

Hittad inspirationen till valet av modul genom att läsa andra elevers redovisningar och kod. Min kunskap gällande versionskontroll, repos och Packagist har enda till nu vara en väldigt svag punkt. Har hela tiden velat interagera dessa delar mer fritt(d.v.s. utan en exakt guide). Har haft tid att testa det nog för att förstå exakt hur saker fungerar. Det här kursmomentet var därför väldigt nyttigt för mig. Lärorikt, utan att jag slet mitt hår. Hade ingen idé om vad för modul jag skulle skapa innan jag läste andra elevers redovisningar och kod. Flashmeddelanden verkade simpelt och användningsbart, vilket känns som grunden till ett bra paket. Enkelt att interagera och sparar tid. Mitt fokus i detta kursmoment var att lära mig versionshantering och Packagist, vilket jag kunde fokusera på i och med att jag valde en av de lättare uppgifterna.

**Hur gick det att utveckla modulen och integrera i ditt ramverk?**

Att utveckla modulen gick väldigt bra. Läste som sagt genom många elevers paket med flashmeddelanden. Efter det så satt jag mig ned och skrev grunden till vad jag skulle ha med i klassen. Därefter skrev jag varje metod, så att jag trodde det skulle fungera. Testade dem, hittade fel, fixade fel. Fortsatte så till att de fungerade. Gjorde en testsida till paketet så att användare direkt kan se om paketet fungerar. Sedan interagerade jag modulen med mitt Anax-MVC.

**Hur gick det att publicera paketet på Packagist?**

Det gick hur bra som helst. Har inte fått auto-update att fungera än, fastän jag gjort som instruktionerna på Packagist sida. Det är något jag ska kolla på inom en snar framtid.

**Hur gick det att skriva dokumentationen och testa att modulen fungerade tillsammans med Anax MVC?**

Dokumentationen och att testa modulen med Anax-MVC fungerade utan några problem.

**Gjorde du extrauppgiften?**

Nej, det gjorde jag inte.

KMOM06: Verktyg och CI
---------------------------

**Var du bekant med några av dessa tekniker innan du började med kursmomentet?**

När jag började med kursmomentet verkade teknikerna vi skulle använda i det som ett helt nytt område. Speciellt efter att ha läst kapitlen i PHP Objects, Patterns, Practice. Med massor av ny syntax och nya begrepp som mocking, unit testing, code coverage osv. Helt uppgiften kändes ogreppbar och svår. Var inte bekant med någon av teknikerna tidigare, så jag kunde inte finna något stöd där.

**Hur gick det att göra testfall med PHPUnit?**

Att börja jobba med koden och se exempel på testfall skapade något greppbart att utgå ifrån. PHP Objects, Patterns, Practice beskrev att alla ändå gör tester av sina metoder/klasser när det utvecklar dem. Det gäller bara att översätta dessa tester till riktiga tester. Detta gjorde mig fundersam. Kunde inte komma på att jag skrivit några liknande tester. När jag började jobba genom testfallen insåg jag mer och mer att jag har gjort det. Fast mindre grundligt.

**Hur gick det att integrera med Travis?**

Att interagera Travis gick utan några som helst problem. Först builden fungerade, builds startas direkt jag har pushat en ändring till mitt github repo och allt fungerar som det ska.

**Hur gick det att integrera med Scrutinizer?**

Här fick jag lite mer problem. Scrutinizers test time:ade ut varje gång jag försökte testa det. Code quality fungerade, men den fastnade på coverage. Det visade sig att jag hade skrivit fel i min .scrutinizer.yml-fil. När jag till slut fick det att fungera så var min Test Coverage på 78%. Jag hade inte lagt något fokus på att göra många tester och försöka testa hela koden, utan bara att få saker att fungera. Jag fick coverage upp till 91% genom att gå genom min CFlasher klass och se vad som skulle kunna testas. Min kreativitet gällande vad som kan läggas i test tog slut ungefär där, vid 91%. Så jag nöjde mig med det.

**Hur känns det att jobba med dessa verktyg, krångligt, bekvämt, tryggt? Kan du tänka dig att fortsätta använda dem?**

Det känns väldigt tryggt och bekvämt. Var rädd i början att det skulle innebära väldigt mycket jobb och att jag inte skulle vara duktig nog på det nya svåra för att få någon nytta med det. Det stod att det var svårare att förklara än att göra i boken, vilket är väldigt sant. När jag väl satte mig ned och gjorde övningarna kändes det genast mycket bättre. Eftersom jag är väldigt ny till kodning överhuvudtaget känns det väldigt bra att ha tryggheten som kommer med att jobba med dessa verktyg. De skapa självförtroende för koden, vilket kommer hjälpa mig att växa som kodare.

**Gjorde du extrauppgiften?**

På grund av tidsbrist gjord jag inte extrauppgiften, men det är något jag väldigt gärna skulle vilja försöka mig på om jag får tid någon gång.